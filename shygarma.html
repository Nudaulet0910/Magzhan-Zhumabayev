<!DOCTYPE html>
<html lang="ru">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Биография автора</title>
    <style>
        body { font-family: Arial, sans-serif; margin: 0; padding: 0; background-color: #f4f4f4; color: #333; }
        .container { max-width: 800px; margin: 40px auto; padding: 20px; background: rgb(0, 255, 247); border-radius: 5px; box-shadow: 0 4px 8px rgba(0, 0, 0, 0.1); }
        .header { display: flex; align-items: center; text-align: left; padding-bottom: 20px; border-bottom: 2px solid #ddd; }
        .text { flex: 1; padding-right: 20px; }
        .image img { width: 150px; height: auto; border-radius: 25%; }
        h1, h2 { color: #222; }
        ul { list-style-type: none; padding: 0; }
        ul li { background: #eaeaea; margin: 5px 0; padding: 10px; border-radius: 5px; }
        video { width: 100%; border-radius: 10px; margin-top: 20px; }
        .contacts a { color: #007BFF; text-decoration: none; }
    </style>
</head>
<body>
    <div class="container">
        <div class="header">
            <div class="text">
                <h1>Мағжан-Жұмабаев</h1>
            </div>
            <div class="image">
                <img src="t.jpg" alt="Фото автора">
            </div>
        </div>
        
        <h2>Шығармалары</h2>
        <ul>
            <li>Туған жер - 1919</li>
            <li>Алыстағы Бауырыма - 1933</li>
            <li>Жер жүзінде - 1912</li>
        </ul>
        
        <h2>Видео</h2>
        <video controls>
            <source src="Мағжан Жұмабайұлы Туған жер.mp4" type="video/mp4">
        </video>
        
        <h2>Кітаптары</h2>
        <p><br>Қазіргі таңда 2 кітабы жарық көрген.</p>
        <ul>
            <li>Мағжан Жұмабаев шығармалары 1 том</li>
            <li>Мағжан Жұмабаев шығармалары 2 том</li>
        </ul>
        <hr>
        <p style="background-color: #242728;">Мағжанның фольклорлық сюжетке құрылған өлеңдерінің бірі – «Алатау». Бұл өлеңде ақын Алатаудың табиғатын, әсемдігін бейнелеп, тарих қойнауынан сыр шертеді. Яғни, қазіргі Тянь-Шаньның батыс сілемінде орналасқан жота туралы аңызды өлеңге қосқан. Ертеде қырғыздан шыққан Манас батыр отыз екі жасында Алтайды мекендеген қырғыздардың қалың көшін бастап Алатауға көшеді. Әрине, батырдың көшуімен жергілікті халықтардың қуанышы артады. Себебі, олар өздерін киелі ұрпақ тарайтын жер деп есептейтін болған. Өлеңде мынадай жыр жолдары кездеседі:
«...Алатау – алып ана көкпен талас,
Арда емген сол ананы тентек Талас.
Қырғызға қасиетті талас суын
Ертеде қоныс қылған батыр Манас...» 
Фольклорлық сюжетке құрылған келесі бір өлеңі – «Өткен күн» деп аталады. Бұл өлеңнің тақырыбы – туған жер. Қой үстінде бозторғай жұмыртқалаған заманнан бастап Ақназар (бұл жерде Хақназар), Абылай хандардың ерлік істеріне дейін баяндайды. Өлеңде эпостық жырлармен қоса айтыс ақындарының да алты алашқа белгілі болғаны көрсетілген. Ақын соңғы сөздерін былайша аяқтайды:
«...Өткен күнді ойласам,
Ойға терең бойласам,
Кешегі қайран қазақтың
Сәулеті мен дәулеті
Көз алдыма келеді...» 
Тұрмыс-салт жырлары ішінен бесік жыры кездесетін Мағжанның «Бесік жыры» өлеңі бұрынғы нұсқаларға ұқсамайды. Бірақ, анықтама бойынша бесік жырынан халықтың нені аңсап, нені көздейтіндігі және бесіктегі жас баланың ер жеткенде кім болуын, қандай қызмет атқаруын қалайтындығы көрінеді. Фольклорда көбінесе шешен, ұста, батыр болар ма екенсің деген жалпылама сұрақ болады. Ал, Мағжан өлеңінде «сен осындай болуға тиіссің» деген өктемдігі айтылады. Бесік жырына тән «әлди, бөпем, әлди-ай» деп қайырма өлеңнің басында, ортасында қайталанып отырған. Ал «Жұбату» өлеңінде, керісінше, ауыз әдебиеті үлгісіндегідей «әлди, әлдимен» бастап, фольклорға тән жалпылама сұрақтармен аяқтаған:
«Әлди-әлди, ақ бөпем,
Ақ бесікке жат бөпем.
Құнан қойды сой, бөпем,
Құйрығына той, бөпем», – деп бастаса. Соңын:
«...Дуай-дуай кемелім,
Күнітайым қайда екен?
Саятайым сайда екен,
Тауда неғып жүр екен?
Алма теріп жүр екен...» – деп аяқтайды. 
Мағжанның «Сал, сал, Білек» деп аталатын өлеңінің алғашқы жолы «Бесік жырындағы» ортақ қайталаулардың бірі болып саналады. Халық аузында бірнеше варианттары бар, соның бірі былай айтылады:
Сал-сал Білек, сал Білек, 
Байдың қызын ал, Білек. 
Құнан қойды сой, Білек, 
Құйрығына той, Білек [4, 78].
Мағжан осының алғашқы жолын қалдырып, танымал дәстүрлі жолдарды өзгертіп, жаңадан жазып шыққан. Байдың қызын алсаң тамағың тоқ болады деген ескі түсінікті жаңартып, «оқып-оқып бір асқан, ғалым болып қал, Білек», – деп балаға білімді ғибрат етеді. Осы 12 тармақ өлеңде «Сал-сал, Білек, сал Білек» деген жол үш рет қайталанады. «Білек» деген бір ғана баланың аты емес, ауыз әдебиетінде, жалпы қазақ балаларына ортақ, шартты түрде алынған, қаратпа сөз ретінде қолданылатын есім. Мағжан оны сол халықтық түсініктің негізінде алған. Егер Білектің орнына Әсетті, Сайлауды қойса, өлең жалпылық мазмұнынан айрылып, жекелік мәнге ауысар еді де өлеңнің әсері төмендеген болар еді. Мағжанның бұл жұбату өлеңді тудыру себебі – заман ырғағына қарай, уақыт талабынан туындаған, жаңаша тәрбиелік мәні бар өлеңдер қажет болғандықтан.
Мағжанның «Бала тілегі» өлеңі де бала қиялынан туған әсерлі құбылыс, күлкілі әзіл түрінде жазылған. Балалардың жаттауына жеңіл:
Тоқташағым, тоғыз тап, 
Саулық қойым, сегіз тап. 
Сегізін де семіз тап [7, 65].
Ал «Ата, бата», «Ж-ға», «Бір биге», «Зарлы сұлу» өлеңдерінде бата берген. Бірақ, ауыз әдебиетіндегідей «А, құдайым, оңдасын, Оң жолына бастасын» деп бермейді. Ақын ғалым болу кез-келгеннің қолынан келе бермейтінін, ол үшін көп оқып, білім алу керектігін аңғартады. Тағы да осындай оң баталардың бірі «Ж-ға» өлеңінде:
«Әлі жассың, қайғы көрме, бара бер,
Сұм өмірдің күлін көрме, гүлін көр», – деп бата береді. Мұндағы «Ж» деп отырғанымыз – әйгілі жазушы Хамза Есенжановтың әйелі Жамал Жақияқызына арналған.
Ал, керісінше, теріс бата М.Әуезовтің «Қаракөз» пьесасындағы Қаракөз образының тууына ықпал болған Нұрмағанбеттің қызы Шолпанға арналған «Зарлы сұлу» өлеңінде кездеседі. Шолпанға араша түскен Мағжанның мына сөздерінен немере қарындасының тағдыры ақынды толғандырғанын көреміз:
«Сені бүйткен бейбақтың,
Санадан жүзі сарғайсын!» 
«Бөбектің тілегі», «Балалық шақ», «Балалық шағы, «Ана», «Сылдырмақ» өлеңдері балалар фольклорына жақын. Балалардың мінез-құлқын, көркемдік талғамын танытатын, шығармашылық қуат көзін ашатын асыл мұра қалдырған Мағжанның өлеңдерінде балаларға арналған шешендік арнауды байқаймыз. Ұрпаққа қалдырған өсиетінен жастардан зор үміт күтетінін айқын аңғаруға болады.
Мағжан халық аузында айтылып жүрген жұмбақтарды поэзиясында түрлі әдістермен пайдаланған. Мағжанның «Жұмбақ» деп аталатын өлеңі жұмбақталып жазылған, шешуін оқырмандардың өзіне қалдырады. Мұндағы «Бала» деп отырғаны – сана, дала деп отырғаны – қазақ халқы, мәдениет сәулесінен бөлек, санасы оңайдан бұйығып ұйықтап жатқан халқы. «Еседі жел, еседі», – деп отырғаны, ел санасын ояту үшін айтып отырған өзінің асыл сөздері. Жұмбақтағы негізгі ойдың жүйесі былай – егер оқырман өлеңнің кілтін таба алса, өзі шешіп алады, таба алмаса, өз сауалдарына білетін адамдардан жауап алуға болады. Жұмбақты шешкен адам, ақынның не айтқанын түсінеді. Сөздеріне мән береді, мазмұн-мағынасына ой жібермек.
Ж.Аймауытов өзінің әйгілі «Мағжанның ақындығы туралы» мақаласында бұл өлең туралы: «Сыртынан қарағанда сап-сары бел, ескен жел, еседі жел, көшеді жел, көшеді» дегендерді қайта-қайта айта берген бір түрлі сөздер, бәлендей мағына жоқ тәрізді. Бірақ анығында мағына бар», – дегені осыдан болса керек. Жүсіпбек тағы да былай дейді: «Қарапайым қазақ осы өлеңнен не ұғар еді? Бәріміз бірдей осы жұмбақты шеше алар ма екенбіз?», – дейді. Біз бұдан Мағжан философиясының тереңдігін, ақындық, адамдық деңгейінің сол кездегі ортадан әлдеқайда алға озып кеткенін аңғарамыз. Халық арасында жұмыртқа туралы мынадай жұмбақ бар:
Ай далада ақ отау,
Аузы-мұрны жоқ отау.
«Берниязға» атты өлеңінде, осындағы «ақ отау» деген сөзді кірістіре отырып, жұмбақ өлең тудырып, жауабын өзі шешеді.
Дарияның астында – алпыс ақ отау,
Ақ отаулар алтын уық, жібек бау.
Отау сайын судай сұлу толқын шаш,
Толқын тербеп: Әлди, әлди! – дейді бау.
Осы шумақтың алғашқы жолы жұмбақ, екінші тармақ – жауап, үшінші жолы – сурет. 
Ақынның жұмбақты пайдаланудағы тамаша әдісінің бірі – «Сүйгеніме», «Жарым» өлеңдерінен де байқауға болады. Өзіне қарамаған, ыстық сезімін қабылдамаған жанға өкпе ретінде, сенен басқа жар таптым, енді өз жөніңе жүре бер, ол адам маған жақсы, мені түсінеді. Жатырқап, жатсынбайды, мені кеудемнен итермейді – деп кім жайында айтып отырғанын білдірмейді. Өлең соңында:
Алдымда құшақ жайып қарсы алатын,
Сүйген жарым – мейірімді ол қара жер! – деп шешуін айтады. Өлеңнің ішкі мағынасында жұмбаққа тән тәріздеу бар. Өзін сүймеген жанның құшағын қара жерге балау, соған ұқсату.
«Жарым» өлеңінде жалқаулықтың адамды адамдық бейнеден қалай аздыратынын сөз етеді. Бұл да жұмбақталып басталған. Соңында шешуін ақынның өзі айтады. Жалқаулықтың адам бойын ұялап алуын, сүйікті жардың бейнесінде, соның әрекетінде суреттейді. Өлең бірінші жақта жазылған. Бұл – менің жарым, менің әрекетім, менің ісім сендер бұдан аулақ болыңдар деп өзгелерге, әсірсе, жастарға жиіркеніш тудырады. Өлең соңында ақынның жұмбақ ойы былай шешіледі:
Бұ жарым кім? Тапшы кәне «Денсаулық?» – 
Сен дейсің ғой: алма бетті, ақ жаулық... 
Жоқ, жолдасым, адасасың, айтайын:
Жарым менің – атышулы жалқаулық!
«Жарым» деп нені айтып отырғанын бірден жайып салмай, оқушыларды ойлануға мәжбүр етеді. Сондықтан да ақын халық ауыз әдебиетінің кіші жанры болып саналатын жұмбақты жастарды тәрбиелеудегі көмекші құрал ретінде пайдаланған.
Мағжан поэзиясында, прозасында, мақалаларында мақал-мәтелдерді өзгертіп, өзгертпей, мағынасын сақтап та кеңінен пайдаланған. Аталы сөзді аузынан тастамай, кейінгі ұрпаққа үлгі болатындай етіп көптеген шығармаларына қосып отырған. Мәселен, «Әйел құны - бес байтал» деген мәтелді «Жатыр», «Түн еді» өлеңдерінде өзгертпей қолданады. Онда мәтел ақынның айтар ойына леп беріп, қыздарды мал орнына пайдаланған керітартпа қоғамның сұрқиялығын әшкерелеуші құрал қызметін атқарған. Қазақ халқын береке-бірлікке, оқу-білімге шақырған «Қазағым» өлеңінде үш мақалды пайдаланған. «Ауыл болсаң - қоғам бол» деген мақалды сол күйінде, «Көп түкірсе көл» деген мақалды афоризм түрінде, «Заманың түлкі болса, тазы болып шал» деген мақалды «Заман түлкі болғанда, тазы болмай, биік қырдан алдағы аса алмаппыз» деп айтылар ойдың түйіні ретінде қолданған. «Тұтқын» өлеңінде «Ер жігіттің басына нелер келіп не кетпес», «Таң атпайын десе де күн қоймайды» деген мақалдарды афоризм түрінде қолданған. «Ф-ға» өлеңінде «Дұшпан күле кіріп, күңірене шығады» деген мақалдың мән-мағынасын өзіне қарата қолданған.
...Күле кіріп, жан сырымды біліп ап, 
Шыға беріп күңіренеді достарым...
Достың да арасында дұшпаны болады деп - «дұшпан» сөзінің мағынасын кеңейтеді. «Өткен өрел, қалған - салауат» деген мәтелді өлеңнің мазмұн мағынасына карай ойды қорытындылауға қолданған. «М. Д.», «Абақтыдан шыққанда», «Туған жер» өлеңінде – «Адам басы - алла добы» деген рас сөз деп мақалдың мән-мағынасының дұрыстығын құптайды. 
Халық аузында:
Білімді өлсе,
Қағазда аты қалар, 
Ұста өлсе,
Ұстаған заты қалар,-деген мақал бар. Ақын осы мақал түрін сақтай отырып, төмендегідей сөздер жасаған: 
Жүрген жанның артында ізі қалар, 
Етікші өлсе, балға мен бізі қалар. 
Бір бай өлсе, төрт түлік малы қалар, 
Жүйрік өлсе, артында сөзі қалар!
Сұм дүние сылаң беріп көптен өтер, 
Сау қалғанның көбісі ертең бітер. 
Тоқтамас дүниенің дөңгелегі,
Жүйріктің айтқан сөзі көпке жетер,-деп өлең соңын шешендік сөздермен аяқтаған. «Тіршіліктің көркі – ерік» өлеңі таза өмірлік тәжірибеден туған ғибаратты сөздер.
Мағжан керекті жерінде халық даналығын сол күйінде де пайдаланған. «Халық айтса қалт айтпайды» деген мәтелді сол қалпында пайдалануы осының дәлелі іспетті:
Тартыпты ылғи тура жолға, мақұлға, 
Асқар таудай пана бопты жақынға,
«Халық айтса, қалт айтпайды» деген ғой, 
Ие бопты, байтақ терең ақылға.
Қорытындылай келе, поэзия әлемінде айрықша із қалдырған, өзіндік үлкен өнер тудырған ақын – Мағжан Жұмабаевтың жан-жақтылығын зерттеп білдім. М.В.Ломоносов айтпақшы «шешен болу үшін бес қасиет қажет, бірінші – табиғи дарын, екінші – білім, үшінші – шешендерден үйрену, төртінші – сөйлеп жаттығу, бесінші – басқа ғылымдардан да хабардар болу керек». Міне, Мағжан бойындағы осы қасиеттердің барлығы барын ескеріп, оның шешендік дарын иесі екенін аңғаруға болады. Ақын өз өлеңдерінде ғылым-білімнің қазақ халқы үшін қажет екендігін дәлелдеген және жас ұрпаққа үлкен сенім артқан. Мағжан жұмбақтарды, мақал-мәтелдерді, ауыз әдебиетіне тән дәстүрлі тіркестерді т.б. пайдаланғанда жаңа мән, жаңа мазмұн іздеген, оны өзінің поэзиясында халыққа айтар ойын жеткізуде дәнекер ретінде пайдаланған.</p>
</body>
</html>
